---
title: Αντιμετώπιση προβλημάτων του εκτυπωτή σας
ms.author: pebaum
author: pebaum
manager: scotv
ms.audience: Admin
ms.topic: article
ms.service: o365-administration
ROBOTS: NOINDEX, NOFOLLOW
localization_priority: Priority
ms.collection: Adm_O365
ms.custom:
- "9001214"
- "3186"
ms.openlocfilehash: 37bc4c1a8f39084e06b6f291c1245fa163e7b638
ms.sourcegitcommit: 8bc60ec34bc1e40685e3976576e04a2623f63a7c
ms.translationtype: HT
ms.contentlocale: el-GR
ms.lasthandoff: 04/15/2021
ms.locfileid: "51830474"
---
# <a name="troubleshoot-your-printer"></a>Αντιμετώπιση προβλημάτων του εκτυπωτή σας

Δοκιμάστε πρώτα έναν **κύκλο ισχύος του εκτυπωτή**. Ακολουθήστε τα εξής βήματα:

1. Απενεργοποιήστε τον εκτυπωτή και αποσυνδέστε το καλώδιο τροφοδοσίας.

2. Περιμένετε 30 δευτερόλεπτα.

3. Συνδέστε ξανά τον εκτυπωτή και ενεργοποιήστε τον.

Εάν αυτό δεν έλυσε το πρόβλημά σας, εκτελέστε την αντιμετώπιση προβλημάτων εκτυπωτή, μεταβαίνοντας στην επιλογή **Έναρξη > Ρυθμίσεις > Ενημέρωση και ασφάλεια > Αντιμετώπιση προβλημάτων**. Κάντε κλικ στην επιλογή **Εκτυπωτής** και, στη συνέχεια, επιλέξτε **Εκτέλεση της αντιμετώπισης προβλημάτων**.

**Εάν ο εκτυπωτής σας είναι συνδεδεμένος με τον υπολογιστή σας μέσω της σύνδεσης δικτύου** (Εάν βιάζεστε, ίσως να μπορείτε να κάνετε τον εκτυπωτή σας να λειτουργήσει γρήγορα, χρησιμοποιώντας ένα καλώδιο USB για να συνδέσετε τον εκτυπωτή απευθείας στον υπολογιστή σας):

1. **Εάν όχι, ελέγξτε τη σύνδεση του δικτύου του εκτυπωτή σας**.
    
    - Ακολουθήστε τις οδηγίες του εκτυπωτή σας για να ελέγξετε τη σύνδεση δικτύου.

    - Εάν ο εκτυπωτής σας δεν είναι συνδεδεμένος σε ένα δίκτυο, ακολουθήστε τις οδηγίες της συσκευής σας για να συνδεθείτε στο δίκτυό σας.

2. **Αντιστοιχίστε τη σύνδεση δικτύου του υπολογιστή σας με τη σύνδεση του εκτυπωτή σας**.

    - Κάντε κλικ στην επιλογή **Έναρξη > Ρυθμίσεις > Δίκτυο και Internet**.

    - Στην περιοχή **Κατάσταση δικτύου**, βρείτε το όνομα του δικτύου σας. Αυτό χρειάζεται να συμφωνεί απόλυτα με το όνομα της σύνδεσης του εκτυπωτή.

    - Εάν αυτές οι δύο συνδέσεις δεν είναι ίδιες, αλλάξτε τη σύνδεση του υπολογιστή σας ώστε να συμφωνεί με το δίκτυο του εκτυπωτή.

Μπορείτε επίσης να δοκιμάσετε **την κατάργηση και την επανεγκατάσταση του εκτυπωτή δικτύου**:

1. **Καταργήστε τον εκτυπωτή στις Ρυθμίσεις**.

    - Επιλέξτε **Έναρξη > Ρυθμίσεις > Συσκευές > Εκτυπωτές και σαρωτές**.

    - Στην κεφαλίδα "Εκτυπωτές και σαρωτές", κάντε κλικ στον εκτυπωτή που αντιμετωπίζετε προβλήματα. Κάντε κλικ στο κουμπί **Κατάργηση συσκευής**. Ακολουθήστε τις οδηγίες για να καταργήσετε πλήρως τον εκτυπωτή.

2. **Καταργήστε τυχόν λογισμικό εκτυπωτών τρίτων κατασκευαστών**.

    - Επιλέξτε **Έναρξη > Ρυθμίσεις > Εφαρμογές**.

    - Στη περιοχή της κεφαλίδας "Εφαρμογές και δυνατότητες", κάντε κύλιση για να βρείτε οποιοδήποτε λογισμικό που έχει εγκατασταθεί από τον κατασκευαστή του εκτυπωτή σας (όπως HP, Canon ή Epson).

    - Επιλέξτε το λογισμικό και κάντε κλικ στην επιλογή **Κατάργηση εγκατάστασης**.

3. **Απενεργοποιήστε τον εκτυπωτή σας και, στη συνέχεια, κάντε επανεκκίνηση**.

    - Απενεργοποιήστε τον εκτυπωτή και αποσυνδέστε το καλώδιο τροφοδοσίας. Περιμένετε 30 δευτερόλεπτα. Συνδέστε ξανά τον εκτυπωτή και ενεργοποιήστε τον.

4. **Επανεγκατάσταση του εκτυπωτή σας στις Ρυθμίσεις**.

    - Επιλέξτε **Έναρξη > Ρυθμίσεις > Συσκευές > Εκτυπωτές και σαρωτές**.
 
    - Κάντε κλικ στην επιλογή **Προσθήκη εκτυπωτή ή σαρωτή** στο επάνω μέρος της οθόνης και ακολουθήστε τις οδηγίες για να επανεγκαταστήσετε τον εκτυπωτή σας.
